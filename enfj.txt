“PROTAGONISTA”
“Wszystko co robisz oddziałuje i wpływa na innych ludzi. Twoja postawa może rozjaśniać Twe serce lub przekazywać uczucie niepokoju. Twój oddech może emanować miłością lub świadczyć o depresji. Twoje spojrzenie może wzbudzić radość. Twoje słowa mogą inspirować do wolności. Każdy Twój czyn może otwierać serca i umysły.”
David Deida
Ludzie o osobowości ENFJ to urodzeni liderzy, pełni pasji i charyzmy. Stanowiąc około dwa procent populacji często odnajdują się w roli polityków, trenerów czy nauczycieli, którzy wychodzą z pomocą innym ludziom inspirując ich do osiągania swoich celów i czynienia dobra na świecie. Dzięki wrodzonej pewności siebie, która rodzi autorytet, osoby z grupy ENFJ czerpią wielką dumę i radość z ukierunkowywania innych do współpracy ze sobą nawzajem i wspierania wysiłków w celu udoskonalania się i swoich środowisk.

MOCNO WIERZĄ W LUDZI

Silna osobowość u danej osoby jest czymś co przyciąga do niej innych, a osoby z grupy ENFJ emanują autentycznością, troską i altruizmem, nie boją się wyjść przed szereg i przemawiać, gdy uważają, że należy podjąć jakieś działanie. Komunikowanie się z innymi jest dla nich naturalne i łatwe, zwłaszcza w przypadku osobistych kontaktów, a ich intuicja (N) pomaga im docierać do każdej osoby poprzez fakty i logikę lub czyste emocje. Osoby z grupy ENFJ łatwo dostrzegają motywację ludzi, i z pozoru niepowiązane fakty po czym łączą je w całość aby przekazać je w postaci wspólnego celu w sposób elokwentny, który wielu wprawia w podziw.

Zainteresowanie jakim osoby z tej grupy darzą innych jest szczere, wręcz do przesady – gdy wierzą w kogoś, mogą nazbyt zaangażować się w problemy takiej osoby lub obdarzyć ją zbyt dużym zaufaniem. Na szczęście to zaufanie często prowadzi do samoistnej realizacji pokładanych w danym człowieku nadziei, gdyż altruizm oraz autentyczność osób o tej osobowości inspiruje tych, których otaczają troską, do stawania się lepszymi ludźmi. Jeśli jednak nie będą ostrożni mogą swój optymizm posunąć zbyt daleko obciążając innych oczekiwaniami, które są ponad ich siły lub chęci.

Osoby z grupy ENFJ są podatne również na inne niebezpieczeństwo: posiadają niesamowitą umiejętność analizowania i zgłębiania swoich uczuć, ale jeśli problemy innego człowieka nazbyt ich pochłoną, mogą doświadczyć pewnego rodzaju emocjonalnej hipochondrii, dostrzegając u siebie problemy innych ludzi, które próbują naprawić u siebie choć ich nie mają. Jeśli dojdzie do tego, że ograniczenia innych ludzi zaczną na nich wpływać może dojść do tego, że staną się oni bezużytecznymi w okazaniu jakiejkolwiek pomocy. W takim przypadku ważne jest, aby osoby z grupy ENFJ zrobiły krok do tyłu i skorzystały z umiejętności samorefleksji, aby rozróżnić miedzy tym co naprawdę czują, a tym co jest osobnym problemem, na który trzeba spojrzeć z innej perspektywy.

...TA WALKA NIE POWINNA NAS POWSTRZYMAĆ OD UDZIELANIA WSPARCIA SPRAWIE, W KTÓRĄ WIERZYMY

Osoby z grupy ENFJ są autentyczne, opiekuńcze i postępują zgodnie z tym co propagują i nic nie uszczęśliwia ich bardziej niż kierowanie szarżą jednocząc i motywując swój zespół zaraźliwym entuzjazmem.
Ludzie o osobowości ENFJ to żarliwi altruiści, czasami aż do przesady, a przeszkody w życiu raczej nie są im straszne, gdy stają w obronie ludzi i pomysłów, w które wierzą. Nic dziwnego, że wiele znanych osób z grupy ENFJ to prezydenci USA – ten typ osobowości chce torować drogę do lepszej przyszłości kierując naród w stronę dobrobytu czy też prowadząc swój zespół piłkarski z niższej ligi do ciężko wywalczonego zwycięstwa.