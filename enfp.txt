“DZIAŁACZ”
“Nie interesuje mnie, jak zarabiasz na życie. Chcę wiedzieć, za czym tęsknisz i o czym ośmielasz się marzyć wychodząc na spotkanie tęsknocie swego serca. Nie interesuje mnie ile masz lat. Chcę wiedzieć, czy dla miłości, dla marzenia, dla przygody życia zaryzykujesz, że wezmą cię za głupca.”
Oriah Mountain Dreamer
Osobowość ENFP to prawdziwie wolny duch. Często takie osoby są duszą towarzystwa, lecz w przeciwieństwie do odkrywców mniej interesują się czystym podnieceniem i przyjemnością chwili obecnej niż kontaktami towarzyskimi i uczuciowymi, które nawiązali z innymi. Osoby o tym typie osobowości stanowią 7% populacji, a dzięki swojemu urokowi, niezależności, energii i postawie współczującej wyróżnią się w każdym środowisku.

MOŻESZ ZMIENIĆ ŚWIAT ZA POMOCĄ JEDNEGO POMYSŁU

Ludzie o osobowości ENFP to więcej niż tylko towarzyskie, starające się wszystkich zadowolić jednostki, podobnie do swoich krewnych Dyplomatów, kształtuje ich intuicja (N), która pozwala im czytać między wierszami dzięki swojej naturalnej ciekawości i energii. Postrzegają życie jak wielką, skomplikowaną łamigłówkę, typu puzzle, w której wszystko się ze sobą łączy, jednak w przeciwieństwie do Analityków, którzy patrzą na te same puzzle jak na systematycznie złożony mechanism, jednostki ENFP patrzą na nie poprzez pryzmat emocji, współczucia i mistycyzmu, zawsze poszukując głębszego znaczenia.

ENFP są ludźmi o wielkiej niezależności, i pragną kreatywności i wolności o wiele bardziej niż stabilizacji i bezpieczeństwa.
Te cechy są źródłem fascynacji dla osób o innych osobowościach, a jeśli osoby o typie ENFP znajdą powód, który pobudzi ich wyobraźnię, wówczas wykazują się energią, która może ich umieścić w świetle neonów podtrzymywanych przez rówieśników widzących w nich swoich przywódców i swoich guru, lecz taka pozycja nie jest miejscem, w którym kochający wolność ludzie o cechach ENFP chcą pozostawać przez dłuższy czas. Jeszcze gorzej sprawa wygląda jeśli ich pozycja przywódcza wymaga od nich rutynowych aktywności administracyjnych. Poczucie własnej wartości u osób z osobowością ENFP jest uzależnione od ich umiejętności znalezienia oryginalnych rozwiązań i powinni wiedzieć, że mają wolną rękę w inicjatywach nowatorskich, jednak szybko tracą cierpliwość i zniechęcają się jeśli wpadną w pułapkę nudnych ról społecznch.

NIE UTRAĆ TEJ “MAŁEJ ISKIERKI SZALEŃSTWA”

Na szczęście osoby o typie ENFP wiedzą jak odpoczywać i mają doskonale opanowaną umiejętność przechodzenia z roli pełnego zapału idealisty w miejscu pracy do obdarzonego wyobraźnią i entuzjazmem wolnego ducha na parkiecie tanecznym, a potrafią to uczynić tak szybko, że zadziwiają tym nawet swoich najbliższych przyjaciół. Czas imprezowania również dostarcza im okazji do kontaktów emocjonalnych z innymi oraz przysparza okazji do dzielenia się cenionym rozeznaniem, które motywuje ich przyjaciół i znajomych. Przekonani są o tym, że każdy powinien poświęcać czas na rozpoznanie swoich uczuć i danie im wyrazu, a ich empatia i towarzyskość dostarcza naturalnych tematów do rozmów.

Jednostki o osobowości ENFP powinny być ostrożne, jeśli nadmiernie polegają na intuicji i zbyt dużą wagę przykładają do tego, co im się wydaje lub czego należy oczekiwać odnośnie motywacji swoich znajomych, gdyż mogą źle odczytać wysyłane sygnały co udaremni plany, które były by proste przy mniej skoplikowanym podejściu. Tego rodzaju stres społeczny jest powodem obaw Dyplomatów, nie pozwalając tym wyczulonym na harmonię ludziom spać w nocy. Osoby o cechach ENFP są bardzo uczuciowe i wrażliwe, a kiedy staną komuś na odczisk obydwoje to odczuwają.

Osoby o typie osobowości ENFPs dużo czasu spędzają na analizowaniu relacji społecznych, uczuć i pojęć, dopiero wtedy odnajdują coś autentycznego. Kiedy jednak znajdą swoje miejsce w świecie ich wyobraźnia, empatia i odwaga dają niesamowite efekty.